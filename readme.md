# Voodis Plugin: Sest iga uudise pealkiri vajab voodit

Mõned aastad tagasi lugesin August Mälki romaani "Kevadine maa". Seal mängisid tudeningid sellist mängu, et lisasid iga ajalehepealkirja lõppu sõna "voodis". 

Paberlehti enam eriti ei loeta, aga uudisteportaalides saab ju sama teha! Antud plugin lisab sõna "voodis" igale uudise pealkirjale.

## Kirjeldus

Kas pole kunagi tundunud, et Eesti uudiste pealkirjadest on midagi puudu? Midagi... voodilist? Ära muretse! See revolutsiooniline veebilaiendus lisab automaatselt sõna "voodis" iga uudise pealkirja lõppu, muutes tavalised pealkirjad skandaalseteks magamistoaseiklusteks. Nüüd saad lõpuks teada, mis toimub... voodis!

Idee sellise laienduse tegemiseks tuli juba mitu aastat tagasi. Täna toimus tööl aga AI-teemaline workshop, mille raames siis antud jubina ka lõpuks ära tegin. 

99% koodist ongi tehisintellekti kirjutatud (Cursor, http://cursor.com/ ), ikoonid tegi MidJourney ( https://midjourney.com ). Päris kõigega AI siiski hakkama ei saanud, nii et natuke koodiseks pidin näpud tegema ikka... 

## Toetatud brauserid

- Chrome (Firefoxi kasutajad peavad uudiseid püstijalu lugema)

## Toetatud uudisteportaalid

- Postimees (postimees.ee) - Nüüd 100% rohkem patju
- Delfi (delfi.ee) - Delfiinid... voodis!
- ERR (err.ee) - Rahvusringhääling magamistoas
- Uued Uudised (uueduudised.ee) - Värsked uudised, värsked linad
- Õhtuleht (ohtuleht.ee) - Õhtujutud voodis
- Telegram (telegram.ee) - Sõnumid otse voodist
- Reporter (reporter.kanal2.ee) - Reportaaž... voodist!

## Näiteid täiustatud pealkirjadest
- "Vanadekodus tähistati sõbrapäeva diskoga voodis"
- "OTSEBLOGI | Tänak langes kolmandaks, Evans jätkab liidrina voodis"
- "Lugejate küsimused. Mida peaks tuludeklaratsioonis teadma investeerimise kohta voodis?"
- Jne.

## Paigaldamine (Voodit kokku panema ei pea)

1. Lae laiendus alla (pidžaama selga panemist soovitame)
2. Paki fail lahti (ära lase lutikat välja)
3. Ava Chrome'is laienduste leht (chrome://extensions)
4. Lülita sisse arendaja režiim (me ei räägi kellelegi)
5. Klõpsa "Load unpacked" (nagu vooditegemine ikka)
6. Vali lahti pakitud kaust ja voilà! Sinu uudised on nüüd voodivalmis

## Hoiatus

Kõrvaltoimed võivad sisaldada:
- Kontrollimatu kihistamine uudiste lugemisel
- Segaduses kolleegid, kui jagad pealkirju
- Äkiline soov lugeda uudiseid voodis
- Suurenenud austus eesti keele käänete vastu 